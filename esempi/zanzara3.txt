Nell’ultima puntata della Zanzara, Giuseppe Cruciani ha così commentato il caso Vasco Rossi, le dichiarazioni di Elly Schlein e la recente sentenza della Corte di Strasburgo.

“Allora ragazzi siamo in un’epoca drammatica – ha esordito Cruciani – Siamo in un’epoca in cui non si può scrivere ‘slurp’ sulla foto di una ragazza, altrimenti passi per maniaco sessuale. Sto parlando del signor Vasco Rossi, 70 e passa anni, che non si può arrapare legittimamente anni davanti alla foto di una cantante di 23 perché altrimenti, se scrive slurp, è come dire ‘ammazza che culo che hai’. Passi per un povero porco, per un poveraccio che si arrapa e per un vecchio maiale che sbava di fronte a una ragazzina. Siamo finiti così per colpa di quella roba orrenda, criminale, schifosa cosa che si chiama politicamente corretto. Se non l’avesse fatto Vasco Rossi, ma un povero Cristo qualsiasi, avreste parlato di un vecchio bavoso che si arrapa di fronte alla foto di una ragazzina. Questo è il punto.”

Il conduttore di Radio24 passa poi a commentare quanto detto dalla leader del Pd Elly Schlein: “Il secondo punto riguarda il leader dell’opposizione, la signora Schlein, che mette in collegamento in maniera incredibile i naufragi in Grecia con il sottomarino Titan disperso. Si scandalizza perché c’è tutta questa rincorsa, tutti questi soccorsi ai milionari che sono purtroppo morti imprigionati davanti al Titanic. Ora io dico una cosa: che cazzo c’entra? Qual è il collegamento tra i naufragi in Grecia e quelli là che stanno sotto l’oceano? Ditemelo voi perché io non l’ho capito.”

Infine, la terza e ultima cartolina di apertura riguarda la sentenza della Corte Europea dei Diritti Umani circa la maternità surrogata: “Come al solito avevamo ragione noi: la Corte Ue, non la Meloni o dei pericolosi reazionari, ha bocciato i ricorsi di alcune coppie, soprattutto omosessuali, sulla iscrizione dei bambini nelle anagrafi italiane. In sostanza ha detto: ‘Amici miei, potevate adottarli, avevate la possibilità di adottarli e non l’avete fatto’. E dunque, poiché possono adottare i bambini, i loro diritti sono salvi. Questo è il punto. Non lo ha detto la signora Roccella, ma la Corte Europea da alcuni tanto amata.”